---
title: "Een duidelijke en veilige Laanstraat voor iedereen ğŸš¶â†”ï¸ğŸš²"
date: 2025-07-17 16:30:00 +0200
categories:
  - blog
tag:
  - openbare ruimte
  - verkeer
  - centrum
header:
  teaser: /assets/images/header_laanstraat.png
---

Dagelijks zie ik vanuit mijn werkkamer in het gemeentehuis de Brink. Ik zie de dynamiek, de ontmoetingen, maar ik zie ook de onduidelijkheid en de ergernis. Fietsers die slalommen, autoâ€™s die de winkelstraat in rijden. Als raadslid heb ik me hier al vaak druk over gemaakt en als wethouder voel ik de urgentie om nu door te pakken.

Eerder dit jaar liep ik een ronde mee met onze boa's. Ik hoorde met eigen oren de bejegeningen die zij naar hun hoofd krijgen. Dat is onacceptabel. Ik merk het zelf ook: als je mensen aanspreekt op hun gedrag, leidt dat te vaak tot onvriendelijke reacties. Dat gedrag keur ik af, het is onacceptabel, maar het sterkt me wel in de overtuiging dat de situatie zÃ©lf moet veranderen. Als de regels voor iedereen logisch en helder zijn, voorkomt dat een hoop discussie en frustratie.

De pilot met extra handhaving heeft ons geleerd dat alleen repressie niet de oplossing is. Daarom kiezen we nu voor een structurele aanpak die de kern van het probleem aanpakt.

Dus niet aanmodderen met een systeem dat onduidelijk is, maar kiezen voor een structurele oplossing die rust en duidelijkheid brengt! 

Gebaseerd is op een paar duidelijke principes:

**1. ğŸš¶ Autovrij als basisprincipe**

De Laanstraat is een winkel- en wandelgebied. Om die functie te beschermen, sluiten we de 'doorsteekjes' (Mollerusstraat-Oranjestraat en Teding van Berkhoutstraat-Spoorstraat) permanent af voor autoverkeer. Dit is geen nieuw idee, maar de uitvoering van een al lang gekoesterde wens van de gemeenteraad (amendement uit 2016) en een belangrijke stap in de plannen voor een Bruisend Centrum. Toegang voor bevoorrading en bewoners met een ontheffing blijft mogelijk, maar beperkt en gecontroleerd via enkele toegangswegen.

**2. ğŸš² Duidelijkheid voor de fietser**

Wisselende regels zorgen voor verwarring. Daarom schaffen we de bestaande fietsverboden af en kiezen we voor Ã©Ã©n heldere regel: fietsen mag in de hele Laanstraat, maar de fietser is â€˜te gastâ€™. Dat betekent: pas je snelheid aan en stap af als het druk is. Hiermee doen we een beroep op ieders eigen verantwoordelijkheid. Ik doe dit vanuit de overtuiging dat dit beter werkt dan een fietsverbod wat niet te handhaven is. Dat leidt uiteindelijk enkel tot meer ergenis.

**3. âœ… Samen leven is rekening houden met elkaar**

Dit plan is meer dan een set verkeersregels; het is een keuze voor hoe we met elkaar willen omgaan in ons centrum. We willen sturen op gedrag en onderling begrip, niet alleen op boetes. Een prettig centrum creÃ«ren we samen. Daarom ben ik ook altijd bereid om met inwoners in gesprek te gaan over deze nieuwe stap.

Met deze keuze investeren we in een centrum dat niet alleen een 'Levendig centrum' is op papier, maar het ook echt wordt in de praktijk. Een plek waar het aangenaam en veilig is om te winkelen, te wandelen en te verblijven. 
