---
title: "Waarom we kiezen voor een toekomst met â€˜Kroonvolumeâ€™ ðŸŒ³"
date: 2025-12-18 16:30:00 +0200
categories:
  - blog
tags:
  - openbare ruimte
  - groen
  - bomen
header:
  image: /assets/images/teaser_bomen.webp
  teaser: /assets/images/teaser_bomen.webp
---

Het was een bijzonder moment in de gemeenteraad: de grote steun en het enthousiasme voor ons nieuwe Bomenbeleidsplan 2025-2035. De term â€˜ambitieusâ€™ viel vaak, en dat is niet zonder reden. We hebben namelijk een fundamentele keuze gemaakt: we stoppen met het simpelweg tellen van bomen en beginnen met het sturen op de werkelijke waarde van ons groen.

## Het Kantelpunt

Waarom is dit plan juist nu zo cruciaal? Onze 0-meting leverde een confronterende waarheid op. Hoewel Baarn groen oogt, staat ons bomenbestand op een kantelpunt. Door de klimaatverandering, de druk op de ondergrond en de eenzijdige opbouw van ons bestand (veel eiken en beuken in verharding), dreigen we tot 2035 maar liefst 30% van ons bladerdek te verliezen. Niets doen is geen optie als we het 'Vorstelijk Groene' karakter van ons dorp willen doorgeven aan de volgende generatie.

## De Strategische Keuze: Kwaliteit en de 3-30-300 Regel

Onze belangrijkste keuze is de overstap naar de 3-30-300 norm. Dit is geen abstracte rekensom, maar een directe investering in uw leefkwaliteit:

* **Zicht op groen (3):** Wetenschappelijk onderzoek toont aan dat het zien van drie bomen vanuit je woning stress verlaagt.
* **Kroonbedekking (30%):** We sturen op 'kroonvolume'. EÃ©n volwassen boom met een brede kroon doet qua koelte en wateropvang meer dan tien jonge sprietjes. In elke wijk streven we naar 30% schaduw door bladeren.
* **Nabijheid (300m):** Een koele, groene plek moet voor iedereen bereikbaar zijn binnen 300 meter.

![Infographic over ons bomenbeleidsplan](/assets/images/baarn_bomen_infographic.webp)

## Bomen als Fundament voor Gezondheid

Deze keuzes maken we niet alleen voor de natuur. In de NRC las ik vandaag over het advies van het RIVM: de openbare ruimte moet drastisch anders worden ingericht om sport en bewegen te stimuleren. Het RIVM stelt dat we een kwart van onze ruimte hiervoor moeten reserveren.

In Baarn trekken we die lijn door: onze bomen zijn de infrastructuur voor die gezonde levensstijl. Zonder de schaduw en de aangename temperatuur die bomen bieden, wordt die â€˜beweegruimteâ€™ in de zomer simpelweg te heet om te gebruiken. Groen is de motor achter een vitale samenleving.

## Ruimte onder de Grond

De grootste uitdaging is de puzzel onder het asfalt. De energietransitie vraagt om kilometers aan kabels, maar een boom heeft doorwortelbare ruimte nodig. Met onze nieuwe 'toekomstprofielen' leggen we vast dat een boom een gelijkwaardige plek krijgt in de ondergrond. Het is een keuze voor de lange termijn: een gezonde groeiplaats nu, voorkomt kap in de toekomst.
