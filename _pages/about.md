---
permalink: /over/
title: "Over Mij | Mark Eijbaard | Wethouder in Baarn"
description: "Maak kennis met Mark Eijbaard. Ontdek mijn achtergrond, mijn pragmatische aanpak als wethouder en mijn passie voor een toekomstgericht Baarn. Neem contact op."
layout: default
author_profile: true
---

## Over Mij

Als wethouder in Baarn zet ik mij met hart en ziel in voor 'Het Beste voor Baarn'Ik ben geboren en getogen in onze prachtige gemeente en voel een diepe verbinding met onze inwoners en de unieke kwaliteiten van onze leefomgeving. Mijn aanpak is pragmatisch en analytisch; ik ben een benaderbare aanjager die graag rust en structuur brengt in complexe dossiers.Voor mij is een afspraak een afspraak. Ik sta voor het nakomen van beloftes en het vinden van structurele oplossingen die onze gemeente ook op de lange termijn vooruithelpen.

Mijn passie voor het oplossen van complexe vraagstukken combineer ik met een sterke affiniteit voor ICT. Kennis van onder andere VBA en SQL heeft mij vaak geholpen om processen te doorgronden en te vereenvoudigen, op dit moment probeer ik AI in te zetten om effectiever en slimmer te kunnen werken. Deze vaardigheid om analytisch en conceptueel vermogen te koppelen aan operationele expertise zet ik nu in binnen het publieke domein. Collega's omschrijven mij als een harde werker die proactief, resultaatgericht en hulpvaardig is. Iemand die niet wegloopt voor problemen, maar altijd zoekt naar een oplossing en daarbij het gezamenlijk belang voor ogen houdt.

Deze website is een verlengstuk van mijn werk. Hier deel ik mijn persoonlijke reflecties op beleid, geef ik duiding aan de keuzes die we maken en bespreek ik onderwerpen die mij als bestuurder en als inwoner van Baarn bezighouden. Het is mijn manier om de politieke besluitvorming toegankelijker te maken en de afstand tussen bestuur en inwoners te verkleinen. Ik nodig je van harte uit om verbinding te leggen en met elkaar in gesprek te gaan over de kansen en uitdagingen in onze prachtige gemeente.
